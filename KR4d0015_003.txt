# -*- mode: mandoku-view; -*-
#+TITLE: 河南穆公集
#+DATE: 2015-09-11 08:42:30.732336
#+PROPERTY: ID KR4d0015
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0383-003河南穆公集-卷第三.
<pb:KR4d0015_SBCK_003-1a>¶
河南穆公集&KR0195;第三¶
　　　　　　穆　脩　伯長¶
　　記¶
　　　　亳州魏武帝帳廟記¶
譙東有祠巋然宅于衍之上者粤魏武帝之祠¶
歟嗚呼帝實此土人始以諸生去仕爲吏則圖¶
大畧雄&KR0646;不世之量属炎運衰息皇網紊紀海¶
内震优群雄並争帝于時得乗機&KR0108;䇿嘨吒馳¶
騖乎其間用能建休工定中土乗光𩔰盛大之¶
業于來世焉當帝之&KR0052;营征伐也𡊮紹父子據¶
<pb:KR4d0015_SBCK_003-1b>¶
兵河𦍤吴&KR0096;蜀偹内窺中夏帝挟持漢室抗力¶
三方慷慨興言則失彼匕箸從容計事則走人¶
頭顱卒滅𡊮而沮&KR0096;偹之强者惟帝之雄使天¶
濟其勇尚延数年之位得徐圖成敗其伐謀制¶
勝料敵應變之下豈江吴庸蜀而足平哉至今¶
千年下有&KR0026;其書猶震惕耳目&KR0717;動毛髪使人¶
懔其餘風遺烈矧譙之舊&KR0022;祠堂在目像貌如¶
生里人事之敢弗祗畏前代帝王莫不皆有祠¶
庙秦漢以還首事之主得庙祀鄉里事著于時¶
者惟高祖之于豊沛光武之于南陽庙貌咸存¶
<pb:KR4d0015_SBCK_003-2a>¶
威徳勿冺其次則譙庙也赫然有豊沛南陽之¶
迹焉此三君者皆由㣲時仁恩長者爲郷里人¶
所爱后思懐其徳共自尊祀之遂𫝊于今不息¶
也真宗皇帝車駕有事于亳宫之&KR0010;&KR0457;増帝故¶
庙而新之容像再𫿞有焯有耀以帝之明靈加¶
吾宋振𩔰其迹徳用益興矣乎乹興元年春今¶
樞右丞相清河公来撫于亳至之三日謁于祠¶
下既退命左右使謂&KR0022;人曰武帝庙享于此土¶
乆矣庇于爾民厚矣水旱灾害爾民請焉疾病¶
疫癘爾民禱焉亳之土徼帝之福不既多乎今¶
<pb:KR4d0015_SBCK_003-2b>¶
其庙與像則&KR0457;修之頋惟殿内廊廡帷帳之蔽¶
使埃&KR0381;及座延于冠冕爲闕孰甚吾將自出私¶
俸盡爲具武帝洎文明三殿之帳誠无爲艱如¶
彰爾民慢帝之咎以吾臨此州不能導爾民心¶
知所奉是亦吾過故遂使告于爾民衆聞公言¶
慚且喜曰亳民闇鄙蔑有所知䝉帝之休㒺識¶
攸報爲罪大矣今我公有言始克知過俾𫉬迯¶
罪于帝之靈繄我公之恩是賜是頼敢不聞命¶
即衆人請曰幸公皆許民营之願不煩公也公¶
曰我本率將自具既思同爾民于欲不可盡&KR0825;¶
<pb:KR4d0015_SBCK_003-3a>¶
吾當與爾民共其事即以俸緡合民之用命工¶
偕作未&KR0010;而三帳成即置其殿内有帳之&KR0197;非¶
繒帛是製而成以木者圗其乆也其年十一月¶
公承&KR0457;歸機宻之地公在亳不滿&KR0010;而去既去¶
之日猶始至之辰是&KR0010;亳人飢公至闕即上言¶
得徙淮南数州廪米来貽(一本/作給)亳人噫公之爱¶
人甚矣使循常有位者得聞入為天子近宻委¶
其民而去之雖草莾之不若又暇頋其飢哉公¶
前居一州猶且勤勤為州人求福于前代帝王¶
不&KR0520;今君為朝廷(一本作/朝廷為)親近大臣其賛帝王¶
<pb:KR4d0015_SBCK_003-3b>¶
治以福于天下之人肯又&KR0520;乎天聖元年二月¶
日記¶
　　　　任氏家祠堂記¶
今上　元年尚書康懿公由𠫵知政事出領太¶
平郡居一年以齊國太夫人春秋益髙至陳懇¶
言求為本州以便其飬&KR0457;㝷從之于是復是鄆¶
而即曺既至未期&KR0010;属齊國艱&KR0104;公遂去位而¶
以私舘居則盡斥絶𥹭&KR0079;弗視惟菜茹食以終¶
日公魁碩人也至是頓&KR0013;瘠毁体軀不支家人¶
&KR0104;其&KR0629;甚争諌止之乞稍進葷茹以自持助公¶
<pb:KR4d0015_SBCK_003-4a>¶
曰吾頃服從王事有家靡居左右承顔情至闕¶
違今日得紀　紀敢尚不率盡子道耶皆¶
不聼越三月竟以毁瘠而不起嗚呼公其可謂¶
孝徳有聞也矣將終頋謂其子都官員外郎中¶
師曰吾年踰六十壽不為少　府位不為¶
&KR0127;今得收其躬以𫉬歿于先人　幸矣¶
然獨所恨者不克及吾之存畢先茔事耳吾俸¶
賜之餘力足以舉爾其勉之惟速無緩都官念¶
康懿戒付刻切時雖齊國在殯求欲苫庐守礼¶
斯亦不得即以縗服晝而從事于外始卜其阡¶
<pb:KR4d0015_SBCK_003-4b>¶
于曺之南近郭未及葬也日徃自視𣗳墓柏或¶
数千疲心瘁躬事以遽立既而治其苐之側隅¶
起作新堂者敞三室而闘五位前後左右皆有¶
宇以引掖之華以丹刻之餙六年春某東行見¶
同年都官兄于曺一日目是宇而言頋我無以¶
致孝爱于先親先兄將以是升𦘕像而荐&KR0010;時¶
焉茍無述也其何以貽厥聞請以事属諸子某¶
辱兄之命不敢譲乃言曰兹宇之設其近于家¶
庙者耶惟家庙事自唐人修尚舊礼粗復其製¶
時衣冠室襲行之始著唐徳而既徃旋又廢于¶
<pb:KR4d0015_SBCK_003-5a>¶
五代之兵興自是以來將相文武之家無復如¶
言此者增築苐産之盛則知患其不崇且廣終¶
莫患其先庙之闕而不立古君子不敢以私亵¶
交于神明故制噐服立宗庙以祠其先示誠㓗¶
也今人既用常所噐服而又𥙊之于寝盖亦不¶
知事神之道使士君子之𥙊疑于匹庶人之𥙊¶
乆矣倘非世蹈名矩率礼敦教(一作/孝)之族其孰¶
克思之其族維何其在康懿公之門乎康懿公¶
姓任氏其門自唐後五代晋漢周𫝊官不息以¶
入國朝是興贈開府儀同三司太師尚書令兼¶
<pb:KR4d0015_SBCK_003-5b>¶
中書令諱載儀同高才&KR0646;識籍問鏗世徳豊以¶
約委羡厥後寔有賢子五人皆齊國太夫人白¶
氏之出兵部尚書贈左僕射謚康懿諱中正其¶
長子次中孚西頭供奉官閤門祗&KR0049;次中行尚¶
書兵部員外郎次今都官郎中也最季中立左¶
侍禁閤門祗&KR0049;供奉逮兵部皆先康懿並終今¶
從享于儀同齊國左右儀同特立于中室以東¶
室為齊國之坐康懿位西室而清河郡夫人張¶
氏陪焉兵部供奉各處二側位其𫿞慈之尊長¶
㓜之序煌煌遺像堂堂如生宗属以之視瞻精¶
<pb:KR4d0015_SBCK_003-6a>¶
爽以之馮附烝祠有所不潰其䖍斯粛其神斯¶
饗孝之至也禮稱有其財有其禮無其時君子¶
不為也庙祀之事不作已乆求矯行之必取世¶
議時所牽制禮不獨伸則家庙之名既㒺得而¶
有其昭穆之位固无因而立是以𩔰考主父神¶
次不敢盡陟而時享合叙抑有常焉矧按前代¶
私廟並置京師今本不從廟稱而復設于居里¶
敢請號曰家祠堂者信適事中而&KR0098;時義矣噫¶
家廟者豈可不復矣乎茍復之則已如未之復¶
則斯堂也於奉先之道得一時之禮矣¶
<pb:KR4d0015_SBCK_003-6b>¶
　　　　蔡州開元寺佛塔記¶
西佛氏法唱中夏為寺宇于中夏先王之遺民¶
樂聞其法尊雄一旦從而和　棄世守常義弗¶
頋而為其徒者靡然傾天下四人業胡其如是¶
之盛耶豈佛氏之法為能本生民甚惡欲之情¶
而導之耶不然何以能鼔動群俗之心如趨號¶
令之齊一也夫生民之情大矣聖人知其不可¶
充也為之著禮明義以莭飬之使不流不窘安¶
其分盡其常以生死焉而不及他道者三代之¶
民也今佛氏之法後三代而作極其説于聖人¶
<pb:KR4d0015_SBCK_003-7a>¶
之外因斯民所惡欲而諭以死生祸福之事謂¶
人享有于其身者皆由死生徃復而取之方于¶
植物者根夫善善以之而生于今種夫惡惡以¶
之而出于后其貴為冨為夀為康寕皆根夫善¶
者也而統謂之福為賤為貧為疾為夭皆種夫¶
惡者也而統謂之祸福祸之報不移也世聞其¶
説甚懼謂死且復生則孰不欲其貴冨康夀而¶
惡其賤貧疾夭雖君子小人一其情也然何如¶
即可以違所惡而𫉬所欲曰非去而為佛之徒¶
讀佛之書則不可人所以悦其法而歸其門者¶
<pb:KR4d0015_SBCK_003-7b>¶
爲能得己欲𢙣之心乎佛亦安能強使人附之¶
哉如死生祸福之說使禹湯文武周公孔子亦¶
嘗言之則人亦必從此六聖人而求之如其聖¶
人所不及惟佛氏明言之則人焉得不從佛氏¶
而求之也予謂世有佛氏以來人不待禮義而¶
然後入于善者亦多矣佛氏其亦善導于人者¶
矣嗚呼禮義則不競宜吾民之皆奉于佛也宜¶
其佛之獨盛于時也佛日益盛徒日益繁則當¶
有異行之士&KR0108;臂而出力𣗳塔廟以廣弼其法¶
之興就其實而言之則隆塔廟誠佛事之末茍¶
<pb:KR4d0015_SBCK_003-8a>¶
以時觀之能恢赫𩔰灼使人見之(一作/目之)起恭生¶
信則無如塔廟助佛之大故雖窮逺僻阻川塗¶
所出必有佛之塔廟以瞻向于俗也矧中州近¶
壌之衝㑹乎然而佛塔與廟抑有其説中藏像¶
事而旁棲徒衆者實為廟惟佛塔之設當必得¶
親佛所遺爪髪齒骨一種或積精力所成如珠¶
璣𩔗者釋氏皆所㑹舎利者也然后函以金石¶
竁地而藏焉因起浮屠于上以表識之是曰佛¶
塔耳諸所立者靡不然而蔡州開元佛寺其踊¶
甓成七級浮屠者是謂𦵏佛項骨舎利焉其始¶
<pb:KR4d0015_SBCK_003-8b>¶
自雍熈四年故相太子大師吕公為郡日其佛¶
骨自京師降吕公尋之去郡以属僧志者俾后¶
興塔于寺以𦵏奉之后志方肇心㑹卒曰僧荣¶
者復上承之自是迄大中祥符&KR0004;荣始再議所¶
舉得喬張二豪吏歸入資用僅𫉬就事于時浮¶
屠&KR0379;基一級而已荣終度力難以竟即又罷去¶
于是州𦒿释&KR0369;惜其跡已植而止相與謀其可¶
以終事于塔者復得寺僧海㣲而請之㣲(一本/無而)¶
(請之㣲/四字)起應請實堪其任今塔塔之所以𫉬立¶
自海㣲力塔既立未致偹餙而㣲歿時天禧二¶
<pb:KR4d0015_SBCK_003-9a>¶
年也付其事于門人永昌纂之永昌紹成師志¶
罔有暫&KR0520;悉心募力未幾而闕餙云具其範鉄¶
塗銀頴然而擢立其端者是曰相輪其棟石甍¶
瓦翼然而周蔽其趾者是曰散水計二事役費¶
于浮屠亦三之一焉皆永之為也永其可謂善¶
継師之勤矣較三四释之功是則肇于志而基¶
于荣克成于㣲而大偹于永雖&KR0052;始营為殊先¶
後鉅細其因作之跡則皆有力于塔者其所謂¶
異行之士歟塔始于大中祥符&KR0004;訖于天聖之¶
六年出入二十年之際厥有成績其糜用財力¶
<pb:KR4d0015_SBCK_003-9b>¶
積劇亦至矣永師列其本末来請得以著成于¶
記¶
　　　　飬正堂記¶
韓君尭言登進士苐九年始𠕅任為泗州録事¶
𠫵軍到官之五月以&KR0492;舍蹙狭由視事𠫊(一本/有則)¶
(字)逹乎寝他無宴休之地俛𠫊西北隅先有屋¶
&KR0190;楹已故敗就摧因令堂而新之以偹其所為¶
宴休者于時河南穆脩訪君淮上目其始立君¶
曰為我命以名而記之即從而言曰尭言少年¶
以文辭上第其視冨貴為朝夕事今十年間乃¶
<pb:KR4d0015_SBCK_003-10a>¶
猶盤回効州縣職屑屑以斗石禄為急著公衫¶
把手板旅進退郡庭下瞻望上官顔色非為計¶
之得矣不獨如是復為讒狡小軰走謗議其間¶
諠譊不已所以古人憤悒脱冠委印綬不頋而¶
去盖此也尭言曽不以是動其心汨汩随波上¶
下無所可否獨何歟將有其説人&KR0573;畜才識凡¶
得以施用者不有高位當遇知已去是則才之¶
與識或不可使以外𤼵𤼵輙受攻于物知乎此¶
者進易之䝉蒙以飬正之謂焉非變通之才孰¶
取之今尭言居是職其有以幾乎予與尭言交¶
<pb:KR4d0015_SBCK_003-10b>¶
&KR0199;而復同年登科不謂不知其平昔故逸豪&KR0646;¶
真無頋避座有論説不&KR0127;以氣語低人至是乃¶
能刓&KR0289;稜藏戢崕㟁約束&KR0002;纎謹男子為者終¶
日挈挈守其&KR0544;事不少為俛眉動容起&KR0786;怠意¶
真可尚也尭言既為斯堂將施名而属予予悦¶
尭言所守從而得堂之名即命其堂曰飬正既¶
命之㳂其名以為記¶
　　　　亳州法相禅院鐘記¶
古之為鐘其用大矣樂記稱黄鐘大吕又春秋¶
𫝊稱有鐘鼓曰伐則是鐘為禮樂之偹又為征¶
<pb:KR4d0015_SBCK_003-11a>¶
伐之具其用之大樂可以調隂陽感人神導天¶
地之和用之軍旅可以讋不&KR0100;懼不庭振&KR0022;國¶
之和考是二者則鐘為禮樂征伐之器乆矣三¶
代之際以及秦漢皆不變其用今是鐘也專為¶
釋氏之器亦從可知也東漢之運將季西域之¶
法聿來流晋宋而益崇渉齊梁而太盛率天下¶
而從其教擬王者而闢其居無公王無士民無¶
高卑貴賤豈不從而信奉之不從而依皈之以¶
求其福報乎如是則盛矣大矣佛之為法也既¶
與中國聖人之道並行于時則所謂禮樂征伐¶
<pb:KR4d0015_SBCK_003-11b>¶
之器者安得不入于佛之宫哉佛之宫其徒群¶
棲而旅集多者&KR0190;百人而居之其朋既繁不常¶
厥處將齊彼衆非言得通則必聲物以齊之求¶
物聲宏逹而及逺者莫踰于鐘是知鐘為佛宫¶
之用其在兹乎亳州法相禅院有主院僧海宣¶
者謹行之僧能勤以寡衆崇掲土木門堂殿廡¶
搃百餘間多宣師所及也聚徒侁侁資膳悉偹¶
警旦暮者其闕惟鐘州人時士豊財好佛之士¶
也一日詣宣而謀曰一鐘之費其用幾何願輸¶
其資獨营斯善師即計其用度告之遂以銅若¶
<pb:KR4d0015_SBCK_003-12a>¶
干斤師復謂曰鐘之成也匪高弗居則并請為¶
居鐘之楼以此土不産美材因命僧海真南抵¶
于舒鞭其材木匠為成器而離之自舒及譙使¶
以舟力雖皆出時氏然能减費便事者盖二師¶
心計運度之謀也天聖元年春始召鐘人興其¶
鼔鑄液彼金錫一冶而成鐘事既立楼材亦至¶
建于殿南東偏居鐘于上層甍翬飛䨇鑾鯨震¶
疑嶷崇(御/名)上凌&KR0196;空琅琅洪音逺落霄外于以¶
壮觀精宇于以號令群緇且叩焉使思其所以¶
息晦明風雨不迷厥時據釋氏言鐘之聲扣之¶
<pb:KR4d0015_SBCK_003-12b>¶
可以上極天界下洞幽泉導死者&KR0115;昧之魂出¶
地獄沉淪之苦故死者之家嘗賂金帛衣服求¶
撃其響若如其説則非獨用之莭昏曉戒食寝¶
而已又復能售極苦之資助釋氏之費焉鐘不¶
可闕于佛宫(一本有/亦字)明矣¶
　　　　静勝亭記¶
州郡有兵馬監押職設今代專督州中姦争火¶
盗洎軍籍庫兵啇征酒𣙜之事則皆與守同管¶
署自政賦財幣刑罰獄訟之煩則一不(一本有/関事)¶
及其職位&KR0278;其務守簡盖士之階武而升者非¶
<pb:KR4d0015_SBCK_003-13a>¶
歴劳乆十餘年不&KR0013;兹命凡尸之者能持謹常¶
不失局事鉅細筆不闕可否歸之州足為稱任¶
雖材且無所施頋或每每好用自优以招權𣗳¶
威而病其職者多矣頴川陳君永錫始以公侯¶
裔縻跡落武一再遷為右侍禁盖漢之郎將𩔖¶
也來監蔡之郡戎為人力文服古而雅任濶逹¶
樂所守無事惟比旦一過𠫊還則擁書自娱常¶
言吾職甚&KR0483;吾性加踈思得洒然空曠一宇為¶
&KR0009;適之地盡糞除耳目俗譁而休吾心焉&KR0492;中¶
舊有亭其制卑而乆為之易去故材俾豊宏之¶
<pb:KR4d0015_SBCK_003-13b>¶
前&KR0190;十歩間夹𣗳畹&KR0188;蹊果果外先峙射堋堋¶
豈清趣中冝有哉然于亭逺甚不大與亭害故¶
亦不廢姑存之亭成陳君謀予以名予請以静¶
勝名亭陳君之飾是亭豈志于静者耶夫静之¶
閫仁人之所以居心焉在心而静則可以勝視¶
听思慮之邪邪斯勝心乃誠心誠性明而君子¶
之道畢矣惟陳君能有是道故名是亭人茍不¶
果其道名無益也是無實而守空器也不與夫¶
盗名而居者比歟後之縻斯職㨿斯亭者亦復¶
能悦静而思勝乎茍能善矣無為自优而病其¶
<pb:KR4d0015_SBCK_003-14a>¶
職以守亭之名為亭之愧也¶
　　　　明因院羅漢像新殿記¶
距常熟縣治之東南越三十里有浮屠居曰明¶
因本淳化中之錫名也浮屠師業者始居之能¶
勤飭其軀靡&KR0520;以裒力于民之里召塑工為五¶
百像釋謂之羅漢者加新其殿(御/名)而納之辛亥¶
歳夏五月告畢工師求記之以文予儒者稱浮¶
屠之法懼非所能請以目所常覩浮屠者並縁¶
土木佛事終依之為姦以幸其身而敗汚其𩔖¶
者言之亦足以昭師之善矣予行天下徃見山¶
<pb:KR4d0015_SBCK_003-14b>¶
&KR0469;林野間有級磚以為佛塔者其趾之豊若將¶
為百尋之高或不&KR0190;尋而罷有植木以為佛廟¶
者其基之愽若將為百楹之廣或不&KR0190;楹而止¶
其委甓餘材猶棄積于下訪之其側則曰始佛¶
之徒也將欲有為于是張其𫝑甚盛苦其行甚¶
篤至能黜衣退食盡用于佛&KR0004;人大為傾信而¶
悦助之貨斯萃欲斯至自是每十其𫉬不一入¶
于佛常私其九以自取人復&KR0116;之信遂以哀以¶
故卒無以立而亾去之予謂此无他也由始信¶
而終欺也冝其无成効焉凡倡事之道已必先¶
<pb:KR4d0015_SBCK_003-15a>¶
信猶懼人之莫應矧已為不信而欲人之應世¶
未之聞又獨釋氏哉今師营是像作是殿必有¶
淂于信之術矣不然何能&KR0205;有就之如是也嘗¶
聞東南人尤嗜于佛至有傾資舉産以為奉而¶
无爱者師而後能益謹其術而待之庸知里人¶
之有力焉不盡為師之奉也¶
　　墓誌¶
　　　　東海徐君墓誌銘¶
進士徐孝山䘮其父執䘮之三日得友張生道¶
卿所録父事拜且泣復授之張生并継以語俾¶
<pb:KR4d0015_SBCK_003-15b>¶
来請曰孝山未即殞生尚惟䘮事不可緩將卜¶
葬以某日期日且廹敢迹其日託銘于先生用¶
刻而納之以光永幽穸予既受而閱其始卒乃¶
謂曰是𦵏也盖得其禮矣比今貴家冨族將𦵏¶
其先必惑𦵏師說拘以歳月畏忌大至違禮過¶
時乆而不克𦵏者多矣生能𦵏以其道至合士¶
禮逾月之制此獨可尚又安得拒請而勿銘也¶
按君諱文質字處中其先祖父嘗寓籍并土之¶
文水逮君之考猶爲晋人考生未齔而孤見教¶
育于季父氏既而復爲朝廷以兵取太原既平¶
<pb:KR4d0015_SBCK_003-16a>¶
大徙并民入處之京輔考于時與其族来京師¶
遂家焉自是得逰太學為生徒治春秋經傳前¶
後四舉有司竟不及禄而終考始娶頴川陳氏¶
女亾𠕅娶清河張氏生男子二人女子二人次¶
子曰文蔚少卒獨君為前室陳氏所生二女子¶
今皆適京師良族由君而下始為京師里人凡¶
并人其俗剛厚而勤嗇能自莭損以立衣食諸¶
来徙之户&KR0004;雖貧𠟵者居乆而皆為冨屋矧其¶
宿有齎者盖可知故考亦用是而植其家考之¶
殁貽其規法于君君于此益為之善守者也君¶
<pb:KR4d0015_SBCK_003-16b>¶
常念陳氏早世又傷父之不逮故事後親　盡¶
其力無何&KR0190;年張氏又終&KR0004;君亦嘗受經于儒¶
官馬亀符有慕仕進心至悼親之継䘮頋門中¶
時無强子弟可任懼覆先人遺業則為不肖子¶
因𠜇力事生于家非時莭&KR0159;弔大事不岀門如¶
此盖有年天聖八年適五十忽得病医累月弗¶
愈以是年七月十七日卒于居君凡四娶室輙¶
先䘮有四男五女&KR0004;室李氏無子長子孝山出¶
次室李氏景山徳山皆未及娶五女子亦㓜在¶
室孝山有諸弟妹合族謀𦵏得其年八月之二¶
<pb:KR4d0015_SBCK_003-17a>¶
十一日藏君于東京之祥符縣開封鄉西韓村¶
先墓之次以次室李氏為合&KR0004;李氏次苗氏李¶
氏三室皆同穴而異棺斯實禮也銘曰¶
惟古之𦵏䓁殺異冝日月有&KR0190;无越厥期末代¶
不然惑于𦵏師隂陽拘忌率常過時其孰警此¶
伊徐氏子以時而𦵏順禮之軓既合既祔有銘¶
有紀如君之藏民亦鮮矣¶
　　𥙊文¶
　　　　𥙊第二子文¶
月日阿爹以果子飲食弄具𥙊于第二男道子¶
<pb:KR4d0015_SBCK_003-17b>¶
之靈嗚呼汝生而慧嶷体質粹竒舉家爱憐保¶
飬甚厚始三歳則㣲有知見見詩書能舉能視¶
吾與汝母其喜可勝謂汝他日必大吾門如何¶
不永四歳而夭嗚呼哀哉汝沒之辰我客京師¶
家避吾驚不以時告我之既還聞于中途延道¶
哀號知無及矣但與家僕相持殞絶嗚呼生人¶
之理有幸不幸惟彼頑塞輙踐遐年念汝豊完¶
反成殤子嗟乎天道既使之育育而不長孰如¶
勿生免此大痛嗚呼汝舎我去无期復還我思¶
汝悲何時而已汝王父王妣旅櫬未𦵏俟畢先¶
<pb:KR4d0015_SBCK_003-18a>¶
壠以歸汝骨草&KR0287;郊次祖母俯近此魂有依無¶
至驚怖父臨𥙊汝汝其享之號訣終天相期泉¶
壌尚饗¶
河南穆公集&KR0195;第三¶
<pb:KR4d0015_SBCK_003-18b>¶
